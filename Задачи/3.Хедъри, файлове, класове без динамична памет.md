###Задача 1.
Напишете клас Vector3D, който представлява вектор в пространството, представен чрез трите му координати
(реални числа). За класа напишете:

- setter-и и getter-и за координатите
- оператор + (Vector3D other), който връща сбора на два вектора
- оператор * (Vector3D other), който връща скаларното произведение на два вектора
- оператор * (double n), който връща произведението на вектора с число
- метод print(), който извежда на екрана координатите в следния вид:  (10,3,17)
- метод write\_in\_file(?), който записва вектора във файл (в горния формат)
- метод read\_from_file(?), който прочита вектора от файл, където той е записан в горния формат

Използвайте класа в кратка main функция, която:

- прочита името на файл от клавиатурата (низ с по-малко от 32 символа)
- прочита от файла три вектора a, b и c
- извежда на екрана вектора 2*a + 3*b + (a*b) * c  (В скобите е скаларното произведение на a и b.)

###Задача 2.
Напишете клас ClockTime, който представя време от деня чрез часа и минутата. За този клас напишете:

- setter-и и getter-и за часа и минутата
- оператори += и -=, които приемат цяло число и променят времето с толкова минути
- оператори + и -, които приемат цяло число и връщат нов ClockTime - променения час
- метод print(), който извежда на екрана часа в следния вид:  10:15
- метод write\_in_file(?), който записва времето във файл (в горния формат)
- метод read\_from_file(?), който прочита часа от файл, където той е записан в горния формат

###Задача 3.
Ще направим малка система за управление на онлайн магазин. За целта напишете клас OnlineStore,
който да съхранява масив от стоки (най-много 128, ще е малък бизнес), които се продават.
За всеки артикул е важна следната информация:

- име - символен низ до 32 символа
- количество - цяло число (ще считаме, че мерната се подразбира)
- цена - може да е дробно число, но както знаем, дробните числа в С++ не са много добри за сметки. 
По-подходящо да имаме отделен клас Price, който да съдържа две естествени числа (броя на левовете и на стотинките)
и да има подходящи методи, например за неща като пресмятане на цена с...
- намаление - цяло число от 0 до 100

Напишете програма, която прочита от файл с име "StoreInfo.txt" - списък от стоки, представени с горната информация.
След това да прочита от файл с име "Order.txt" поръчка - списък от имена на продукти и количества
и извежда на екрана цената на цялата покупка (файлът ще започва с едно цяло число - броят на покупките).
Ако някой продукт е поискан в по-голямо количство, да се "купува" колкото има, а ако изобщо няма такъв продукт - да се игнорира.

##Ако всичко дотук ви се стори тривиално...

###Задача 4.
Да направим нашия магазин малко по-функзионален. Напишете клас User, представящ потребител с потребителско име
и парола - низове до 32 символа. Към класа OnlineStore добавете следните цлен-данни:

- масив от потребители (до 16)
- индекс на потребителя, който е логнат в системата в момента

Напишете програма, която прочита от текстов файл информацията за стоките в магазина, а от друг файл - тази за потребителите.
След това до прочита от клавиатурата потребителско име и парола и, ако са коректни, да се прочете покупка от клавиатурата, да се
изведе нейната цена и количествата на стоките в магазина да се актуализират (няма нужда да променяте файла StoreInfo.txt).
След това да се даде възможност на потребителя да напише команда (символен низ до 16 символа) и в зависимост от нея да се случат следниете неща:

- ако е "quit", програмата да се затвори
- ако е "logout", да се даде възможност на друг потребител да се впише
- ако е "buy", да се даде възможност за писане на нова поръчка.