# Наследяване, абстрактни класове

### Задача 1.

Напишете клас Рицар - герой на стратегическа игра.
За рицарят трябва да се пазят (поне) следните данни (всичките са цели неотрицателни числа):
атака, защита, здраве, максимално здраве, опит

Член-данните атака, защита и максимално здраве ще пазят началните стойности на тези атрибути.
Реално рицарят ще може да има повече точки от тях, ако е по-опитен.
Опитът в началото опитът ще е 0 и той ще се вдига с 1 ниво след всеки 20 успешни атаки над друг рицар.

- ако опитът е N, атаката на рицаря е с 2N точки по-силна
- ако опитът е N, защитата се вдига с N точки
- ако опитът е N, максималното здраве е с N повече

Напишете следните методи:

- подходящи конструктори и оператор =
- методи, които връщат информацията за рицаря, отчитайки опита му
- метод за атака над друг герой, след чието изпълнение здравето на атакувания намалява със силата на атаката на нашия човек минус силата на защитата на другия герой (или 0, ако тази разлика е отрицателна)

Напишете клас Главнокомандващ, наследяващ Рицар. За него ще пазим и масив от рицари, които командва (указател към динам. памет).
За Главнокомандващия напишете подходящи конструктори, деструктор и оператор =.

### Задача 2.

Решете задача 2 от [упражнението за абстрактни класове на група 5](https://github.com/stoimenoff/oop16-17/blob/master/week09/practicum/README.md).

### Задача 3.

Напишете абстрактен клас Войник и направете Рицар и Главнокомандващ негови наследници. За Войник напишете и още един наследник - Магьосник,
отличаващ се от рицаря по това, че:

- няма опит - атаката, защитата и максималното здраве са постоянни величини, затова пък - с по-големи стойности
- може да лекува ранени войници, като увеличава жизнените им точки с прозволно число
- има магическа сила, която намалява с всяка атака и всяко лечение, докато не стане 0
- може да даде магическа сила на друг маг (чиято сила е станала 0), при което неговата сила намалява наполовина.

Променете Главнокомандващия така, че да може да командва масив от различни войници - рицари, магове и други главнокомандващи.
