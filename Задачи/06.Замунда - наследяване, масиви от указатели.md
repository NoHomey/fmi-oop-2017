# Zamunda.fmi

Ще си направим малка Замунда. За целта ще напишем клас Zamunda, пазещ информация за потребители и банани.

### Как работи сайта

Потребител качва банан в сайта. След това бананът може да бъде свален от друг потребител.
Потребителите, които имат банана на компютъра си, се наричат сийдъри.
Всеки път, когато потребител свали банан, той го изтегля от сийдърите.
Така, ако бананът е Size МВ и има Seeders сийдъри:

- информацията, която "свалячът" е изтеглил от сайта, се увилчава със Size МВ
- информацията, която сийдърите са качили (по-точно, някой е изтеглил от тях), се увеличава със Size/Seeders MB

### Банани

За всеки банан се пази следната информация:

- име - приемаме, че няма да има два банана с едно име
- мегабайти
- масив от указатели към сийдърите - този списък е единственото, което се променя в банана

### Потребители

Клас User има следните член-данни:

- потребителско име
- парола
- свалени мегабайти
- качени мегабайти (т.е. колко информация другите са свалили от него)
- масив от указатели към свалените банани

Някои от методите на User са:

- match - приема име и парола (или само име) и казва дали са точни
- rating - рейтингът е дробно число, равно на каченото/сваленото, а ако потребителят е нов и не е свалил нищо - 0.
- download
- delete_banana - при изтриване на банана, потребителят престава да бъде сийдър

### Рангове

Има три ранга потребители - User, Uploader, Admin.

Всеки потребител може да сваля банани и да ги изтрива от компютъра си.
Ъплоудерът може да добавят нови банани в сайта.
Администраторът може тези три неща, както и да:

- премахва банани от сайта
- регистрира други потребители
- премахва акаунти от сайта

### Как ще става тази работа

"Сайтът" ще има т.нар. команден интерфейс. При стартиране на програмата, ще се очаква въвеждане на команда (един стринг) от
клавиатурата и в зависимост от въведената команда, ще се изпълнява някакво действие, след което ще се очаква въвеждане на нова команда.
Командите, които ще се поддържат, са:

- login - прочитат се потребителско име и парола от клавиатурата и, евентуално, потребител се вписва
- logout - ясно
- download - прочита се имe на банан и вписаният потребител го изтегля
- delete - прочита се имe на банан и той се изтрива от компютъра на вписания потребител
- upload - прочитат се име и размер на банан и той се качва в сайта
- remove - прочита се име на банан и той се премахва от сайта
- register - прочитат се потребителско име, парола и ранг на нов потребител и акаунтът му се добавя в сайта
- ban - прочита се име на потребител и акаунтът му се изтрива
- bye - програмата се затваря

В случай че въведената команда не е сред горните или вписаният потребител няма право на това действие
(например, ако е вписан обикновен User и се въведе upload), командата няма да се изпълнява, а ще се извежда
подходящо съобщение за грешка.

Съобщение ще се извежда и при прочитане на неподходящи данни - например, ако при download няма банан с въведеното име.

**Бележка за напредналите:** Това няма да го правим с exception-и (поне засега).

### Един специален акаунт

За да започне все пак сайтът да работи, трябва да има потребител, регистриран от самото начало.
За целта ще "регистрираме" един админ в конструктура на класа Zamunda. Името и паролата му ще бъдат "founder".